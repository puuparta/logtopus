
# Skaalautuva ja modulaarinen signaalimittausten arkkitehtuuri

Skaalautuva ja modulaarinen RF-signaalimittausten arkkitehtuuri, joka mahdollistaa suurten datavirtojen reaaliaikaisen käsittelyn, analysoinnin ja tallennuksen hajautetussa ympäristössä. Järjestelmä koostuu tapahtumalähtöisestä prosessointiketjusta, joka hyödyntää RTL-SDR-vastaanotinta, ring bufferia, signaalinkäsittelyalgoritmeja sekä Parquet-muotoista tallennusta analytiikkatarpeisiin. Skeeman versiointi toteutetaan Avrolla, mikä mahdollistaa rakenteen joustavan kehittämisen ja taaksepäin yhteensopivuuden.

## Keskeiset komponentit

- **Laitteistokerros**: Antenni (dipoli/Yagi), RF-etuketju (LNA, bandpass-suodatin) ja RTL-SDR-vastaanotin.
- **Ohjelmistokomponentit**: Data Acquisition Layer, Ring Buffer, TriggerHandler, HitSpool ja Event Filter.
- **Tallennus ja analyysi**: Parquet-pohjainen tietovarasto, analyysi Jupyter Notebookilla ja Sparkilla.

## Trigger-pohjainen käsittely

Trigger-pohjainen käsittely tunnistaa merkittävät signaalit, tallentaa olennaiset tapahtumat ja suodattaa kohinaa. **HitSpool** varmistaa, että ennen ja jälkeen triggerin tapahtunut signaali tallennetaan analyysia varten, jolloin relevantti data saadaan talteen ilman jatkuvaa tallennusta. **Event Filter** suorittaa lisäsuodatuksen ja analyysin, erotellen hyödylliset signaalit kohinasta ennen lopullista tallennusta.

Lisäksi järjestelmän tavoitteena on hyödyntää **HyperLogLog-algoritmia (HLL)** korkean kardinaliteetin dimensioiden arviointiin ja analyysin tehostamiseen. HLL auttaa laskemaan eri häiriötaajuuksien ja signaalitapahtumien määrän ilman tarvetta tallentaa kaikkia yksittäisiä havaintoja, mikä vähentää redundanssia ja parantaa suorituskykyä.

## Reaaliaikainen ja offline-analyysi

Analyysiä suoritetaan sekä reaaliajassa että offline-tilassa hyödyntäen **Apache Sparkia** ja **Jupyter Notebookia** visualisointiin ja tarkempaan signaalin arviointiin. Järjestelmän suorituskyky arvioidaan seuraavista näkökulmista:

- Signaalin vastaanotto
- Latenssi
- Analyysitarkkuus
- Tallennusratkaisun tehokkuus

## Suorituskyky ja jatkokehitys

Arkkitehtuuri tarjoaa perustan jatkokehitykselle, kuten koneoppimismallien ja laajemmalle big data -ratkaisujen integroinnille.

Arkkitehtuurin suunnittelun taustalla ovat kokemukseni matalan latenssin suurivolyymisista järjestelmistä, erityisesti **programmatic advertising** -ympäristöstä, jossa OpenRTB-pohjaiset mainoshuutokaupat käsittelevät miljoonia tapahtumia sekunnissa millisekuntien vasteajoilla.

Samankaltaisuus näkyy:

- Suorituskykyoptimoidussa tapahtumankäsittelyssä
- Hajautetussa datan prosessoinnissa
- Tehokkaassa logien hallinnassa

Mainoshuutokauppajärjestelmät voivat tuottaa yhdelle demand- ja supply-toimittajalle **teratavuja dataa tunnissa**, mikä vaatii tarkoin suunniteltua analytiikkaa, tallennusstrategioita ja infrastruktuurin skaalautuvuutta. Samoja haasteita kohdataan myös luonnossa esiintyvien analogisten signaalien käsittelyssä, jossa suuria datamääriä on prosessoitava tehokkaasti ja reaaliaikaisesti.
